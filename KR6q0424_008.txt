#-*- mode: mandoku-view; -*-
#+DATE: 2015-08-30 21:51:49.375929
#+TITLE: 介為舟禪師語錄
#+PROPERTY: CBETA_ID J28nB205
#+PROPERTY: ID KR6q0424
#+PROPERTY: SOURCE Jiaxing Canon Vol. 28, No. B205
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0424_J_008-0262a> 
#+PROPERTY: JUAN 8

 介為舟禪師語錄卷之八¶
¶
門人　海鹽　益證　等編¶

禹門影堂集　詩偈¶

丁酉十一月自燕歸抵毘陵聞先師訃¶

#+BEGIN_VERSE
「　三月行程一渡江，秋深葉落滿庭霜。纔登岸腳收行¶李，忽睹山頭送訃章。掩面罔知誰問訊，甦聲重與共¶商量。曾經元夜通消息，夢到於今泣路長。
#+END_VERSE
」¶

龕前上供¶

#+BEGIN_VERSE
「　十載師恩報未休，聞傾血淚上高丘。如何隻履先歸¶去，卻教孤燈末引愁。入徑風寒吹面冷，臨機語默痛¶心頭。思深石壁空埋跡，望斷雲山影莫留。
#+END_VERSE
」¶

十二月初八日夜古南和尚促移龕¶

#+BEGIN_VERSE
「　師本同根各一枝，果能誰是克家兒。傷殘骨冷叢林¶散，痛徹心酸眾目悲。何事生前輕料理，致于去後任¶施為。莫言不肖叨法位，敢與爭先力論持。
#+END_VERSE
」¶

戊戌春雲陽道上讀鶴林和尚書扇頭詩有感兼步其韻¶

躡足龍門膽氣誇此來頭面帶煙霞三冬巖室餘¶
松火二月江村賞杏花蟄戶春寒難出穴蜂房人¶
靜自排衙片帆復放荊溪去邈得師真是克家。¶

#+BEGIN_VERSE
「　春勝人事自矜誇，面擲東風散碧霞。叢鳥亂聲催客¶路，驛亭孤影襲燈花。江流水闊寒侵戶，雨洗林新柳¶護衙。鴻鶴峰前棲泊思，迢迢山色米南家。
#+END_VERSE
」¶

寄鶴林十州兄兼呈方丈老人¶

#+BEGIN_VERSE
「　鶴林古德尚高風，千載令人竹院逢。歷國知名唐代¶寺，虛堂說法近時鐘。碑殘墨洗斯文筆，境致陰涼祖¶道松。孤峻門庭羞刻劍，抱慚僧去繼誰宗(有祖道松十三株記
<pb:KR6q0424_J_008-0262b>¶碑)
#+END_VERSE
」¶

山中得扛字韻兼慰同門古帆首座¶

#+BEGIN_VERSE
「　安心立雪世無雙，為道傾家惟老龐。汗馬功成歸漢¶室，乾坤數定息烏江。漫將頭角崢庭戶，且放和平護¶法幢。流水去還容器得，夕陽影落力難扛。
#+END_VERSE
」¶

清明後五日夜大雪忽楚水法弟奔訃入供遂出山有感兼送別¶

#+BEGIN_VERSE
「　不知何事怒天威，一夜溪山與世違。冰割春風青草¶斷，眼堆白浪玉花飛。寒光落燄流凝地，節屆燒香冷¶濕衣。踏凍毋輕霜雪累，到家宜展目前機。
#+END_VERSE
」¶

監刻先老人語錄雨久偶閱十景遂擬成韻禹門橋¶

#+BEGIN_VERSE
「　翠積橋流迥不同，禹門三級浪拋空。松間露滴聲聲¶雨，谷口香生面面風。芳草谿浮春水綠，杜鵑血染映¶山紅。好看霹靂晴燒尾，到此方知魚化龍。
#+END_VERSE
」¶

娑羅樹¶

#+BEGIN_VERSE
「　竺國靈根佛廟東，移來法脈此山中。千秋鐵榦橕霄¶漢，一段堅心剖梵宮。花素雷驚香拂火，影成蔭覆葉¶遺風。祖庭梁棟承君力，虛腹流光氣象雄。
#+END_VERSE
」¶

中龍池¶

#+BEGIN_VERSE
「　林麓龍旋水一池，深藏頭角豈驚時。代為窟宅形于¶此，淵脈流分派所之。空印水明千古月，影懸花放不¶萌枝。看飛會作風雷雨，遍澤甘霖與世宜。
#+END_VERSE
」¶

分賓嶺¶

#+BEGIN_VERSE
「　昔年問道不知名，雲水來參向此行。勘破歸宗禪去¶也，掀翻濟北棒離情。三登九上人何處，喝震雷奔鳥¶亂聲。楖栗橫肩誰把住，嶺頭賓主自分明。
#+END_VERSE
」¶

白雲崖¶

#+BEGIN_VERSE
「　欲飛飛不上清霄，猶帶春風雨未消。陡落斜披鵬展¶翅，崚嶒勢逼虎申腰。丹青摹寫絹千尺，天女橫拖練
<pb:KR6q0424_J_008-0262c>¶一條。幾度老龍摶不得，一回來去一回騷。
#+END_VERSE
」¶

避暑窟¶

#+BEGIN_VERSE
「　禪室多年冷似秋，鶯啼花落萬山頭。衲衣淨洗巖前¶雪，雲履登沾石上油。侍者罷參馴野鳥，國師不教索¶犀牛。寒侵松火三冬富，避暑涼清一窟幽。
#+END_VERSE
」¶

試心石¶

#+BEGIN_VERSE
「　石插陵虛令試心，試心人見膽魂傾。縣崖未肯全拋¶手，半偈如何出死生。縱步轉身須著眼，臨蹊掉臂漫¶牽情。直教試到無心試，堪笑東山水上行。
#+END_VERSE
」¶

憑虛閣¶

#+BEGIN_VERSE
「　憑虛一閣倚空高，月下誰來把戶敲？爐火乍添煙篆¶古，畫圖頻展墨成蛟。擬鄰睹史談初地，欲與先天論¶易爻。鳥道栽松人罕遇，雲霞出入掛眉梢。
#+END_VERSE
」¶

伏虎石¶

#+BEGIN_VERSE
「　君非草木鬥春紅，踞伏威獰虎嘯風。形似藍田曾沒¶羽，補如神女漫施功。驚群磊落嶂煙裏，獨立孤危霜¶雪中。願護祖師聲跡在，嘗聞聽法曉雲鐘。
#+END_VERSE
」¶

玉陽臺¶

#+BEGIN_VERSE
「　亂峰頭出玉陽臺，登望千谿萬壑來。山色聊呈紅點¶翠，水光卻映綠生苔。迎空音樂花飛雨，過嶺老猿聲¶叫哀。未許片雲能翳目，一天風月四時裁。
#+END_VERSE
」¶

送先和尚語錄板入楞嚴偶過東塔即事¶

#+BEGIN_VERSE
「　信自靈山記莂深，福城煙水力追尋。新成梵閣標初¶志，奕世文章啟後心。檀度果圓酬夙願，慎終功德敵¶祗林。好將白社邀賢士，法脈芬芳亙古今。
#+END_VERSE
」¶

訊善卷和尚¶

浮石老人居吳門西山桐葉菴受善權請戊戌秋¶
九月廿一日入院某十月朔二日過禮賦俚言書¶
扇頭呈敬。¶

#+BEGIN_VERSE
「　菊花香滿傲霜天，桐葉飛聲過善權。雲水趨奔離墨
<pb:KR6q0424_J_008-0263a>¶(山名)徑，風帆掛落祝陵(即祝氏墓也故云祝陵埠)煙。杖持白髮尊檀¶膝，座侍巾瓶繼佛肩。一擊清秋正法眼，重開祖印印¶單傳。
#+END_VERSE
」¶

題善卷洞寺¶

#+BEGIN_VERSE
「　三國雲山開建寺，一條古路洞邊去。泉流不斷殿無¶，雷火書名偃柏處(有雷書偃柏之蹟尚在)。
#+END_VERSE
」¶

為先和尚錄板工竣送入楞嚴值聽梅法師入院書贈¶

#+BEGIN_VERSE
「　去來賓主菊花秋，正此時當闡化猷。懸辨縱橫稱義¶虎，顯揚曲屈繼禪稠。恢張紫柏門庭煥，句破楞嚴狂¶見休。不吝廣長無壞舌，分身塵剎喻三周。
#+END_VERSE
」¶

龍池和尚小祥塔前上供賦呈永首座兼勉同門¶

#+BEGIN_VERSE
「　師去絕端倪，望東枝向西。樹眉愁盡落，家法治何齊。¶窣堵霾霜雪，山流斷碧溪。相看天際鶴，來去復雲泥。
#+END_VERSE
」¶

懷梁谿馬爾采居士¶

#+BEGIN_VERSE
「　記得山頭雨，瀑聲想夜狂。阻晴兼阻客，流日復流香。¶洗垢絕塵跡，恣情多抑揚。霽開紅綠戰，星埽地天荒。¶豔世矯春露，松秋操雪霜。朱門閑茗碗，白社逸霞觴。¶時節菊清品，谷幽蘭獨芳。久懷交澹蕩，聊寫菜根長。
#+END_VERSE
」¶

過鳧溪白椎菴挽聞照法師¶

#+BEGIN_VERSE
「　憶余初登戒品年，公作梵音導其前。倏忽春光廿四¶載，秋聲葉落驚人駭。逝者如斯空歎哉，饒是瞿曇也¶笑哀。四十九譚無一字，縱橫來去恣遊戲。白椎不說¶苦空禪，拍手西歸看種蓮。鳧溪波浪如天闊，諸子望¶師歸莫測。我來遲爇一爐香，為師拈出無生滅。
#+END_VERSE
」¶

白椎菴雨阻兼示慧上人¶

#+BEGIN_VERSE
「　春雨長新綠，老藤牽古松。林深多異鳥，水淺少游龍。¶揭目數竿竹，舒懷千里風。誰知此段事，微笑破顏中。
#+END_VERSE
」
<pb:KR6q0424_J_008-0263b>¶

又雨中望虎丘¶

#+BEGIN_VERSE
「　綠凝眉宇短長松，林內新聲林外峰。只道白雲飛去¶也，看看原在此山中。
#+END_VERSE
」¶

晤達明禪友¶

#+BEGIN_VERSE
「　本是同鄉兼俗親，緣逢吳國話重新。道為南北多相¶左，爾我萍交秪個人。
#+END_VERSE
」¶

訪聞機道兄敘舊¶

#+BEGIN_VERSE
「　憶昔窮山水，親臨問道原。罷參懸草履，招隱理林園。¶竹影移無倦，松風操不煩。聚傾胸次積，霜雪老何言。
#+END_VERSE
」¶

己亥三月十一日復事影堂作¶

#+BEGIN_VERSE
「　明州太白名天下，百三十代傳燈亞。唐宋五宗啟法¶筵，至臨應菴密菴罷。數百年沉法鼓聲，洪鐘一扣群¶音差。元公司李作金湯，請主師翁辛未夏。棘剪雲開¶萬象森，千工萬運梁高架。十載叢林一建新，中興濟¶北宗風化。十二支分派脈洋，百川源海各津梁。我師¶獨闡禹門寺，繼父揚聲祖亦揚。時陷干戈隔雲水，彈¶指座中祛虎狼。鼎革煥然百廢成，看破雲山水陸程。¶四海禪流雙眼碧，空王殿裏一燈明。秋風秋雨灑秋¶香，清波上不泛慈航。荊溪東瀉聲悲落，月冷千峰草¶木傷。及子延孫未了事，誰堪振翼鳴翱翔？都緣祖父¶光餘廕，何不傾心向影堂？
#+END_VERSE
」¶

客龍興院偶晤禪友以詩見示作送別¶

#+BEGIN_VERSE
「　細雨瀝秋聲，佳期話客情。泛流新水濁，憑岸得風清。¶相識亦從此，知心誰共評？天涯逢邂逅，惜去意何傾？
#+END_VERSE
」¶

蚤秋作似鐵關法兄方丈¶

#+BEGIN_VERSE
「　一葉知時往，飛林不見多。花香經雨謝，草色漸風磨。¶祖父法幢海，弟兄情義河。流清亙古潔，豈與濁成波？
#+END_VERSE
」¶

又蚤秋即事和鐵關兄韻¶

#+BEGIN_VERSE
「　不覺箭催時又改，惟餘滄海共山高。林間茆屋英雄¶隱，石上松陰處士操。夏日冰生成節祭，秋風浪湧往
<pb:KR6q0424_J_008-0263c>¶徒勞。凋殘葉落霜塗地，萬籟聲消何處號？
#+END_VERSE
」¶

寄住宛陵同鄉¶

#+BEGIN_VERSE
「　幾回深想敬亭登，何日風帆入宛陵？畫壁圖真千百¶個，同呼名姓識高僧(敬亭昔黃檗客寓裴相國見壁上畫聖僧真引問師云云即此)。
#+END_VERSE
」¶

送六融法姪為師住禹門打供¶

#+BEGIN_VERSE
「　七月秋風猶帶熱，路行車馬漫停歇。白蘋翻浪魚鱗¶輥，楊柳疏陰蛛網結。何事獨行不惜身，葦波履險沖¶符節。因時僧聚禹門多，固爾慇懃打供切。楖栗龍游¶去百川，草鞋虎猛離群穴。逢人謾乞一文錢，開口須¶饒三寸舌。賺得襄陽龐老禪，傾家財施真豪傑。君不¶見：懶融日日走丹陽，三十年來名始揚。朝去暮回力¶不折，身心堅似一條鐵。遺風籍載牛山頭，道德名標¶千古碣。子緣生楚黃麻人，楚稱黃麻才氣神。難近難¶親終不易，為人為己要經綸。打東家，罵西鄰，驅耕奪¶食捉麒麟。捉得麒麟徑莫輟，踏破千溪萬嶺月。一回¶直入寶山家，傾倉倒廩不須說。清風滿載日，歸來恣¶爾師。顏歡相悅三拳肋，下還一把虎鬚捋，此是超群¶獅子訣。
#+END_VERSE
」¶

履冰辭省覲伴我和尚口占¶

#+BEGIN_VERSE
「　龍池絕頂玉陽臺，須自親登到一回。舉似霎溪資福¶老，句中兼致正中來。
#+END_VERSE
」¶

九日前送密音禪友住壽昌寺¶

#+BEGIN_VERSE
「　龍池數載不辭勞，贏得清秋眼界高。此際黃花香欲¶吐，送君含笑節前操。
#+END_VERSE
」¶

遊張公洞¶

#+BEGIN_VERSE
「　徑入張公洞，玲瓏醉客心。怪神工不易，奇巧步難尋。¶靈竅通天日，鬼形奪地陰。擬窮沿底路，前去峽猶深
#+END_VERSE
」¶

過海會禮磬山天隱老和尚塔¶

#+BEGIN_VERSE
「　多年聲跡磬山隈，今日親臨到此來。塔立乾峰新海¶會，寒香獨秀一枝梅。
#+END_VERSE
」
<pb:KR6q0424_J_008-0264a>¶

中秋夜諭看月華者¶

#+BEGIN_VERSE
「　一輪皎潔淨無瑕，猶較春燈光更奢。珍重管絃延醉¶客，莫教眼底妄生花。
#+END_VERSE
」¶

又得歸字¶

#+BEGIN_VERSE
「　風蕩雲霞盡息機，中庭孰與是成非。竹林高士何相¶習，獨許淵明醉著衣。
#+END_VERSE
」¶

題畫雪裏梅¶

#+BEGIN_VERSE
「　一枝雪裏香寒徹，雙雀啼眠意若何？設使春風搖弄¶影，莫教離此別投窠。
#+END_VERSE
」¶

題畫圖帝闕¶

#+BEGIN_VERSE
「　亂疊千峰雲外出，一庭風月向溪流。相看坐對青林¶下，不計前朝王與侯。
#+END_VERSE
」¶

登芝山頂謁玄帝新宮¶

#+BEGIN_VERSE
「　峰立聳霄漢，煙堆殿宇新。山靈多古洞，石潤少飛塵。¶羽士承仙脈，玄宮集蚤春。浪傳童子去，丹灶尚遺真。¶溧陽方山普陀寺影堂集
#+END_VERSE
」¶

題八景詩¶

己亥秋九月，寓方山。日暇，觀眺其山，形若飛禽、獸¶
伏之狀，可謂殊勝。固擬八題，曰「八景」。云其坐山，形¶
似象眠，故題曰「象屏峰」。于項橫落，一脈直下，如鳳¶
翀霄，其平如掌，有印林禪師者誅茆、開闢、建寺騎¶
上，董太史其昌書額曰「小普陀寺」。旁有池，流注不¶
涸，故題曰「鳳皇池」。「清涼石」者，在寺之後。印公初撥¶
荒，入見其石，以拄杖卓立，遂意禱云云，而孑然弗¶
傾，固爾心喜默異焉，因是以成叢林，記其原，名「清¶
涼石」也。寺西南有高阜，與象尾相連絡，僅對其懷，¶
宜為「普賢臺」之名。右有紫竹叢積茂盛，約畝許，云¶
「紫竹林」。即圓通殿側，西北有泉甘美清潔，筧入廚，¶
可給數百口之餘，擬以天人師號，應之曰「調御泉」。¶
向有龍洞、馬衝，而合為「八景」，遂拈筆，吟詠粗索成
<pb:KR6q0424_J_008-0264b>¶
韻，孰曰詩歟，聊記林泉之始末，亦閱笑于大方，作¶
遊興之餘韻云，兼不亡其人，當額曰「印林禪院」。¶

青龍洞¶

#+BEGIN_VERSE
「　一山特起萬山朝，山洞龍藏雲外飄。變化神奇看掣¶電，應時風雨及抽條。
#+END_VERSE
」¶

象屏峰¶

#+BEGIN_VERSE
「　象屏峰擁碧雲霄，寶帶垂空落鳳毛。羅列谿聲長廣¶舌，梵音嘹嚦捲松濤。
#+END_VERSE
」¶

鳳皇池¶

#+BEGIN_VERSE
「　靈傑山川發秀奇，天星形落鳳皇池。茂林深注長流¶水，月照清波綠染眉。
#+END_VERSE
」¶

石馬衝¶

#+BEGIN_VERSE
「　萬里馱經白馬功，身堅石馬歷秋冬。名稱兩立歸僧¶寺，石跡堆衝馬化龍。
#+END_VERSE
」¶

調御泉¶

#+BEGIN_VERSE
「　派遠流清調御泉，涵空印月徹深淵。滋生萬物成佳¶品，縱爾調羹必用先。
#+END_VERSE
」¶

普賢臺¶

#+BEGIN_VERSE
「　峨嵋山上普賢來，信步移方向此臺。落地雲開菩薩¶面，放光石炤象王回(嵋山有放光石)。
#+END_VERSE
」¶

紫竹林¶

#+BEGIN_VERSE
「　紫竹林中身應多，善財雲裡唱玄歌。不知音韻誰家¶曲，到處聞聲向普陀。
#+END_VERSE
」¶

清涼石¶

#+BEGIN_VERSE
「　清涼石上白雲封，獅子遊行不見蹤。哮吼之時群腦¶裂，文殊冷笑漫扶筇。
#+END_VERSE
」¶

又總八題成韻¶

#+BEGIN_VERSE
「　象屏峰湧金陵浪，紫竹林開小普陀。石馬衝明空界¶月，青龍洞古碧岩阿。鳳皇池影天花落，調御泉香六¶味和。殊勝清涼石上立，普賢臺望遠來波。
#+END_VERSE
」
<pb:KR6q0424_J_008-0264c>¶

即原韻奉答呂秀才¶

#+BEGIN_VERSE
「　影孤雲鶴過谿山，為愛林泉玉筍班。偶筆不堪成俚¶句，承箋獎諭啟柴關。青松皓月高崗上，白日風塵滿¶世間。若也信歸灰劫事，好偷忙裏話生閒。
#+END_VERSE
」¶

喜林叟禪兄夜話¶

自乙亥太白相別之後，迄今二十餘載。忽自淳溪¶
過方山訪予。予偶外遊，至夕方回。及晤面不識矣。¶
公撫掌笑云：「某也！」相敘甚樂，故賦以志之。¶

#+BEGIN_VERSE
「　春日遊行過別峰，歸來燈火夜初紅。入門把手面生¶澀，道字傾聲音已通。彼此相看霜雪裡，大家疑似夢¶場中。掀翻祖窟當年事，漫話滄桑鬢不同。
#+END_VERSE
」¶

又過淳溪相訪¶

#+BEGIN_VERSE
「　忘年共半百，彈指晤三春。太白參同普，淳溪道義親。¶水流天際月，風落樹頭塵。湖海一瓢飲，幽居日又新。
#+END_VERSE
」¶

途中五十自囑¶

#+BEGIN_VERSE
「　麥秋五日卻生渠，浪跡天涯半百余。心外有身堪算¶數，杯中無物可躊躕。笑談麈尾憑拈弄，輕薄狂言自¶剪除。洗缽江湖隨挂搭，杖頭風月聽吾祛。
#+END_VERSE
」¶

同林叟甘宜伯袁非池諸公登保聖寺塔¶

#+BEGIN_VERSE
「　林無顏色可當時，三月遊亭罷酒卮。古寺蒼茫龍虎¶柏(古柏二株名龍虎)，僧堂冷落祖師眉。新荷出水簪雲濕，老¶樹凌空操雪姿。塔上鐸鳴呼客語，聚談霄漢眼高窺。
#+END_VERSE
」¶

初夏¶

#+BEGIN_VERSE
「　初夏入新熱，花陰臥短墻。一枝情不倦，蓋覆草頭香。
#+END_VERSE
」¶

題高淳縣新橋¶

#+BEGIN_VERSE
「　長虹穿水面，鳳眼逆流窺。兩岸波濤靜，平帆去不危。¶襟湖通宛道，負郭接京師。任重頻來往，樓臺引月隨。
#+END_VERSE
」¶

題龍悟菴¶

淳陰龍悟菴者，興于丙戌歲。適有龍自西北來，蟠¶
踞菴脊，頭角顯然。稍頃，向西南飛去。觀者以謂奇
<pb:KR6q0424_J_008-0265a>¶
事。邑侯丁偶題龍悟為額，恰符其兆焉。庚子春予¶
就醫寓此，是以知其詳，聊述志云(菴東向)。¶

#+BEGIN_VERSE
「　結草向平原，龍蟠眾目喧。花香塗覺地，果熟布祗園。¶萬頃煙波集，千林樹木繁。開窗明四野，紅日湧當軒。
#+END_VERSE
」¶

龍池和尚十月廿九三周忌日¶

#+BEGIN_VERSE
「　師真高掛月明中，三載慇勤事已終。鳥謝春林香滿¶地，猿啼殘雪歲寒風。追思不教全無改，較後誰行半¶折衷。捲卻簾吹燈下火，虛堂日落影凌空。
#+END_VERSE
」¶

影堂告辭詩¶

先師去世七日，舟方入山。正直紛紛舉措之際，及¶
任請狀、乞銘、監刻語錄之事。至次年五月十二日¶
工竣，遂送板嘉興楞嚴寺已入藏坊。秋，舉入塔，特¶
進山諫議。眾心已合，非一可止爾。故告供而往師¶
小祥，躬禮塔頭。見塔銘未勒，工石未程，又居兩月，¶
以完刻立碑，遂計遠行。己亥春，聞永首座病將危¶
矣。偶泊吳門，得信，以至悲感剋腑臟。遂勉詣山，乃¶
三月初十也。次日，即奉影堂，其永首座徒輩又作¶
一變。沸搖非小，固輸己貲，以為調解，事得沖融。嗣¶
後，商于眾，以繼席之舉，於是一眾未全肯諾言，至¶
再方允從。于六月一日接某入院，以影堂一應等¶
事交代畢矣。吁！舟雖未能盡孝，然三居禹門，共一¶
十六箇月日也。時九月十有二日，過方山主人。洎¶
眾堅請住持，亦勉允，以補三年之志，而作事奉焉。¶
約一年三周之制畢，故先於真前作告辭云。¶

#+BEGIN_VERSE
「　師之去世舟無住，皆因師後事所累。舟豈無能向遠¶行，見語嘈嘈忍將避。師在光中鑑亦清，寧有祖道屬¶人治。半年一年存與亡，兩次三翻事不易。若彼若此¶有嫌疑，門墻角立何名位？寒心三反入龍池，仰面捫¶聲吞熱淚。欲訴於師未及聞，猶將今古評公議。百丈¶典型千古持，豈向禹門一旦棄？聽說斯語眾顏怡，故
<pb:KR6q0424_J_008-0265b>¶從繼舉承遴次。既托于兄事周旋，豈不傾誠全仁義？¶思子於父觀其行，固假方山展終始。就此室中縣師¶真，聊表一點喪心志。陳芹供水作清饗，日焚夜火恭¶如侍。雖未緝御樹法幢，靈光虛運空不墜。循環交際¶秋幾經，屈指師今三周忌。禮師真前告作辭，乞師昭¶格鑑舟意。欲負師真別此間，馨香再播他方地。暫隨¶雲翼寄空林，若得深棲重興記。
#+END_VERSE
」¶

友人歸桑田結菴口占¶

#+BEGIN_VERSE
「　味道參風歷有年，歸菴傍水近親田。春花夏麥秋黃¶稻，正好安閒看雪天。
#+END_VERSE
」¶

春日寄金粟孤雲和尚¶

#+BEGIN_VERSE
「　憶昔看林落，年來廿四秋。世移疏見闊，情慊澹交遊。¶瘦影春聲拂，幽香谷口流。惟憑持此意，寄語別山頭。
#+END_VERSE
」¶

和𨍏轢嚴居士中興普明寺韻¶

#+BEGIN_VERSE
「　昔年問寺僧，悲感復何興。棘草逢春剪，金沙聚日增。¶願深功業就，持重道愜弘。載帛千秋事，誰將名共登？
#+END_VERSE
」¶

秋蛩吟¶

#+BEGIN_VERSE
「　爾聲于類亦非雅，何以喜其秋露吟？若使夜深聽仔¶細，悲悲切切語寒心。
#+END_VERSE
」¶

影堂集(終)
<pb:KR6q0424_J_008-0265c>¶

